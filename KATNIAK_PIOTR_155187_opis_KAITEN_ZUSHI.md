https://github.com/skiper9812/kaiten_zushi

Temat 1 - Restauracja „kaiten zushi”. W restauracji znajduje się taśma, po której krążą talerzyki z jednym - dwoma kawałkami sushi. Kolor talerzyka zależał od ceny, którą należy za niego zapłacić (np.: 10, 15, 20 zł). Przy taśmie znajduje się odpowiednio X1, X2, X3, X4 ponumerowanych miejsc/stolików 1,2,3 lub 4-osobowych. Restauracja może pomieścić maksymalnie N osób (N = X1 + 2*X2 + 3*X3 + 4*X4). Klienci przychodzą do lokalu sami lub w grupach 2, 3 i 4 osobowych. Z uwagi na liczne przypadki kłótni przy stolikach o wasabi i sosy (darmowe), różne grupy klientów nie mogą siadać przy tym samym stoliku, chyba że są równoliczne. Klienci przychodzą do restauracji w losowych momentach czasu. Po wejściu do restauracji klient udaje się do terminala wydającego numerki (podobnego do tych, które znamy np.: w urzędzie miasta). Do wyboru mamy dwie opcje – stolik lub miejsce przy ladzie oraz jednocześnie podajemy liczbę osób w grupie. Na miejsca przy ladzie czeka się zdecydowanie krócej, ale nie mają większego sensu, jeśli w grupie jest więcej niż jedna - dwie osoby. Numer stolika/miejsca przy ladzie przydziela obsługa w ramach dostępnych wolnych miejsc. Zasady działania restauracji ustalone przez kierownika są następujące:
• Restauracja jest czynna w godzinach od Tp do Tk,. Wszystkie osoby, które otrzymały numer stolika/miejsca przy ladzie muszą zostać obsłużone.
• Dzieci w wieku do 10 lat siadają przy stoliku pod opieką osoby dorosłej. Osoba dorosła może opiekować się jednocześnie co najwyżej trzema dziećmi w wieku do 10 lat;
• Obsługa serwuje dania podstawowe (losowo) w cenie 10zł, 15zł, 20zł i umieszcza je na taśmie;
• Taśma może pomieścić maksymalnie P talerzyków;
• Klienci pobierają losową ilość potraw podstawowych z taśmy (sumarycznie nie mniej niż 3 i nie więcej niż 10 szt.) w momencie, gdy talerzyk znajdzie się przy danym stoliku/miejscu;
• Przy każdym stoliku znajduje się tablet, przy jego użyciu klient może złożyć specjalne zamówienie z dostępnego menu (potrawy bardziej wyszukane, droższe (40, 50, 60zł). Jest to rozwiązanie szczególnie przydatne, kiedy siedzimy “na końcu łańcucha pokarmowego” i najlepsze kąski do nas nie dojeżdżają zabrane przez klientów siedzących bliżej kuchni . Obsługa przygotowuje daną potrawę i umieszcza na taśmie (kolor talerzyka zależy od ceny) z adnotacją do którego stolika/klienta ma trafić.
• Po zakończeniu konsumpcji zgłaszamy chęć zapłaty obsłudze. Obsługa wystawia rachunek z którym idziemy do kasy (sumowane są talerzyki różnych rodzajów i mnożone przez koszt jednego talerzyka). W kasie za posiłek płaci jedna osoba z danej grupy. Po zapłaceniu rachunku grupa wychodzi z restauracji.
• Osoby uprawnione VIP (max. 2% klientów) wchodzą do restauracji bez kolejki (na terminalu przycisk VIP) i zajmują miejsce tylko przy stolikach;
• Po zamknięciu restauracji, kucharz robi podsumowanie dla wytworzonych/umieszczonych na taśmie produktów (rodzaj - liczba szt. – kwota, kwota sumaryczna, kasa robi podsumowanie 6 sprzedanych produktów, a obsługa tworzy takie samo podsumowanie dla produktów pozostałych na taśmie.
Na polecenie kierownika (sygnał 1) obsługa przyśpiesza dwukrotnie wydawanie dań z kuchni.
Na polecenie kierownika (sygnał 2) obsługa zmniejsza o 50% ilość wydawanych dań z kuchni.
Na polecenie kierownika (sygnał 3) wszyscy klienci (ci którzy siedzą przy ladzie, stolikach i z poczekalni) natychmiast opuszczają restaurację.
Napisz procedury Kierownik, Obsługa, Kucharz i Klient symulujące działanie restauracji.
Raport z przebiegu symulacji zapisać w pliku (plikach) tekstowym.
